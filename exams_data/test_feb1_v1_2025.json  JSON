{
  "exam_info": {
    "title": "בחינת רשם המתווכים - פברואר 2025",
    "instructions": "משך הבחינה שעתיים. יש לענות על 25 שאלות. ציון עובר: 60.",
    "identifier": "C-01-FEB-25"
  },
  "questions": [
    {
      "id": 1,
      "q": "ביום 1.1.2020 רכשה גילה דירת מגורים חדשה מקבלן. הקבלן התחייב בהסכם המכר להעמיד לרשות גילה את הדירה בתוך שנה מיום הרכישה. הבנייה התעכבה עקב מחלוקת פנימית בין הקבלן לבין עובדיו, וכתוצאה מכך הקבלן העמיד את הדירה לרשות גילה באיחור של 7 חודשים מהמועד שנקבע בהסכם. בהסכם לא נקבע מנגנון לפיצוי במקרה כזה. האם זכאית גילה לפיצוי מהקבלן בגין העיכוב במסירת הדירה? מדוע?",
      "o": [
        "א. לא; שבעה חודשים זו תקופת איחור סבירה, ולא תקופה שבגינה מגיע פיצוי בגין איחור במסירה לפי החוק.",
        "ב. כן; בכל מקרה מגיע לגילה פיצוי, מכיוון שמדובר בהפרת החוזה. זאת, גם אם העיכוב הוא רק של יום.",
        "ג. כן; גילה זכאית לפיצוי, אך זאת רק לאחר שחלפו שישים יום מתום המועד הקבוע לכך בחוזה המכר.",
        "ד. לא; אלא אם גילה תצליח להוכיח את נזקיה."
      ],
      "a": "ג. כן; גילה זכאית לפיצוי, אך זאת רק לאחר שחלפו שישים יום מתום המועד הקבוע לכך בחוזה המכר."
    },
    {
      "id": 2,
      "q": "יוסי עסק בתיווך מקרקעין ב- 5 השנים האחרונות לסירוגין. יוסי פגש את גילה במקרה בבית קפה, והיא ספרה לו שהיא מעוניינת למכור את דירתה בסכום של 2 מיליון שקל. יוסי ענה, שאמנם רישיון התיווך שלו אינו בתוקף, אולם הוא יהיה מוכן לסייע. יוסי איתר קונה לפני שחידש את הרישיון ולפני ששלח טופס הזמנה. לאחר חודש דרש 2% דמי תיווך. האם גילה חייבת בתשלום?",
      "o": [
        "א. כן; יוסי היה הגורם היעיל בעיסקה.",
        "ב. לא; זאת משום שיוסי לא היה הגורם היעיל בעיסקה.",
        "ג. לא; משום שיוסי לא מחזיק בהזמנת תיווך בכתב כדין, ולא היה בעל רישיון תיווך בתוקף במועד העיסקה.",
        "ד. כן, מכיוון שהלקוח יזם את הפניה."
      ],
      "a": "ג. לא; משום שיוסי לא מחזיק בהזמנת תיווך בכתב כדין, ולא היה בעל רישיון תיווך בתוקף במועד העיסקה."
    }
  ]
}
